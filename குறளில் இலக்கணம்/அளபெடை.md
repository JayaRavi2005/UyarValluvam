## அளபெடை

எழுத்தின் இயல்பான ஒலிமிகுந்து மாத்திரையை நீட்டித்தலே அளபெடை எனப்படுகிறது                                        
                                        
பாடல்களை இசைக்கும் போதும்,                                        
பிறரை விளிக்கும் போதும்,                                        
முறையீடு செய்யும் போதும்,                                        
துன்பத்தினால் புலம்பும் போதும்,                                        
பண்டங்களை கூவி விற்பனை செய்யும் போதும்                                         
                  - அளபெடை என்பதை எளிதில் புரிந்து கொள்ளலாம்                                        
                                        
அளபெடை நான்கு வகைப்படும்.                                        
1. இயற்கை அளபெடை (இயல்பாகவே சொல்லில் வரும் எழுத்துகள் அளபெடுத்து நிற்றல்)  
    எ.கா.:    மரூஉ, ஒரூஉ, குழூஉக்குறி
2. சொல்லிசை அளபெடை (ஒரு பெயர்ச் சொல்லை வினை எச்சமாக மாற்றுவது சொல்லிசை அளபெடை)
    எ.கா.:    தொகை - பெயர்ச்சொல், தொகைஇ - தொகுத்து என பொருள்படும் வினைஎச்சம்                                
3. இன்னிசை அளபெடை(செய்யுளில் ஓசை குறையாத இடத்திலும் இனிய ஓசை தருவதற்காக குறில் எழுத்துகள் நெடில் எழுத்துகள் ஆகி, அளபெடுத்தல்)                                        
    எ.கா.:    கெடுப்பதூஉம், எடுப்பதூஉம்                                
4. செய்யுளிசை அளபெடை (செய்யுளில் ஓசை குறையும்போது அளபெடுத்து ஓசையைநிறைவு செய்வது)  
    எ.கா.:    தெய்வம் தொழாஅள் கொழுநன்..
                                        
                                        
எழுத்தைச் சார்ந்து இவை 1. உயிரளபெடை, 2. ஒற்றளபெடை என இரு வகைப்படும்                                        
                                        
## உயிரளபெடை:                                        
நெடில் எழுத்துகளே அளபெடுக்கும். நெடில் எழுத்து அளபெடுக்கும் போது, அந்த நெடில் எழுத்திற்கு இனமான குறில் எழுத்து அளபெடுப்பதற்கு அடையாளமாக அதன் அருகில் எழுதப்படும். செய்யுளில் இவ்வாறு எழுதப்பட்டுள்ள இடங்களில் நீட்டி ஒலிக்க வேண்டும் என்பது அதன் கருத்தாகும். நெடில் எழுத்து இரண்டு மாத்திரை. அளபெடுக்கும்போது அதற்கு இனமான குறில் எழுத்தையும் எழுதுவதால், குறிலுக்கு உரிய ஒரு மாத்திரையும் சேர்த்து உயிரளபெடை மூன்று மாத்திரை நேரம் ஒலிக்கும். இன எழுத்துகள் ஆஅ, ஈஇ, ஊஉ, ஏஎ, ஐஇ, ஓஒ, ஒளஉ என்பனவாகும், ஐகாரத்திற்கும் ஒளகாரத்திற்கும் இணையான குறில் இல்லை என்பதால், முறையே இகரம், உகரம் ஆகியவை அடையாளமாக எழுதப்படும்.                                        
                                        
"மாஅயோள் பேஎய்ப் பக்கம் 
இசை கெடின் மொழி முதல் இடை கடை நிலை 
நெடில் அளபு எழும்
அவற்று அவற்று இனக் குறில் குறியே "                                        
                    - - நன்னூல்                    
                                        
                                        
## ஒற்றளபெடை:                                        
"செய்யுளில் ஓசை குறையுமிடத்து அதனை நிறைவு செய்ய மெய்யெழுத்துகளில் 
ங், ஞ், ண், ந், ம், ன், வ், ய், ல் ,ள் என்பனவும் ஆய்தமும் மொழிக்கு இடை, கடை ஆகிய இடங்களில் குறிற்கீழும் குறிலிணையின் கீழும் அளபெடுக்கும். இதுவே ஒற்றளபெடை ஆகும்."                                        
                                        
ங ஞ ண ந ம ன வ ய ல ள ஆய்தம்                                        
அளபு ஆம் குறில் இணை குறில் கீழ் இடை கடை                                        
மிகல் ஏ அவற்றின் குறி ஆம் வேறு ஏ                                        
                - - நன்னூல்                        
                                        
வெஃஃகு வார்க்கில்லை                குறிற்கீழ் இடை                        
கண்ண் கருவிளை                குறிற்கீழ் கடை                        
கலங்ங்கு நெஞ்சமிலை                குறிலிணைகீழ் இடை                        
மடங்ங் கலந்த மன்னே                குறிலிணைகீழ் கடை                        
                                        
                                                                                
## குறள் எண்கள்:                                        
                                        
12                                        
14                                        
15                                        
38                                        
46                                        
55                                        
94                                        
