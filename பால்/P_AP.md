உ

## எண்


## பால்


## பாயிரம் - பால்

இந்திரன் முதலிய இறையவர் பதங்களும்1, அந்தமிலின்பத்தழிவில் வீடும் நெறியறிந்து எய்துதற்குரிய மாந்தர்க்கு உறுதியென உயர்ந்தோரானெடுக்கப்பட்ட
பொருள் நான்கு. அவை அறம், பொருள், இன்பம், வீடென்பன.2 அவற்றுள், வீடென்பது சிந்தையுமொழியுஞ் செல்லா நிலைமைத்தாகலின்,
துறவறமாகிய காரணவகையாற் கூறப்படுவதல்லது, இலக்கணவகையாற் கூறப்படாமையின், நூல்களாற் கூறப்படுவன  ஏனைமூன்றுமேயாம்.  

அவற்றுள், அறமாவது மனு முதலிய நூல்களில் விதித்தன செய்தலும்,விலக்கியன ஒழி்தலுமாம்.அஃது ஒழுக்கம், வழக்கு, தண்டமென மூவகைப்படும்.3  

அவற்றுள்,ஒழுக்கமாவது அந்தணர் முதலிய வருணத்தார், தத்தமக்கு விதிக்கப்பட்ட பிரமசரிய முதலிய நிலைகளினின்று4, அவ்வவற்றிற்கோதிய அறங்களின்
வழுவாதொழுகுதல். 

வழக்காவது ஒரு பொருளைத் தனித்தனியே எனதெனதென்றிருப்பார்,அதுகாரணமாகத் தம்முன்மாறுபட்டு, அப்பொருன்மேற்செல்வது.அது கடன்கோடன்முதற் பதினெட்டுப்பதத்ததாம்.5   

தண்டமாவது அவ்வொழுக்கநெறியினும் வழக்குநெறியினும் வழீஇயினாரை, அந்நெறி நிறுத்துதற்பொருட்டு ஒப்ப நாடி அதற்குத் தகவொறுத்தல்.  

இவற்றுள் வழக்குந்தண்டமும் உலகநெறி நிறுத்துதற்பயத்தவாவதல்லது ஒழுக்கம்போல மக்களுயிர்க்கு உறுதிபயத்தற்சிறப்பிலவாகலானும், 
அவைதாம் நூலானேயன்றி உணர்வுமிகுதியானுந் தேயவியற்கையானும் அறியப்படுதலானும், அவற்றையொழித்து, ஈண்டுத் தெய்வப்புலமைத்
திருவள்ளுவரால் சிறப்புடைய ஒழுக்கமே அறம்மெனவெடுத்துக்கொள்ளப்பட்டது.  

அதுதான் நால்வகை நிலைத்தாய், வருணந்தோறும் வேறுபாடுவுடைமையின்,சிறுபான்மையாகிய அச்சிறப்பியல்புகளொழித்து,எல்லார்க்குமொத்தலிற் பெரும்பான்மையாகிய பொதுவியல்புபற்றி, 
இல்லறம், துறவறமென இருவகை நிலையாற் கூறப்பட்டது.  

அவற்றுள், இல்லறமாவது இல்வாழ்க்கைநிலைக்குச் சொல்லுகின்ற நெறிக்கணின்று,அதற்குத் துணையாகிய கற்புடைமனைவியோடுஞ் செய்யப்படுவதாகலின், 
அதனை முதற்கட் கூறுவான்றொடங்கி, எடுத்துக்கொண்ட இலக்கியமினிதுமுடிதற்பொருட்டுக் கடவுள்வாழ்த்துக் கூறுகின்றார்.

## பாயிரம் - பிரித்து வாசிக்கும் முறை

இந்திரன் முதலிய இறையவர் பதங்களும், அந்தமில் இன்பத்து அழிவில் வீடும் நெறி அறிந்து  எய்துதற்கு உரிய மாந்தர்க்கு **உறுதி என உயர்ந்தோரான்
எடுக்கப்பட்ட பொருள் நான்கு**.  

அவை **அறம், பொருள், இன்பம், வீடு** என்பன.  

அவற்றுள், **வீடு** என்பது சிந்தையும், மொழியுஞ் செல்லா நிலைமைத்தாகலின்,  
துறவறம் ஆகிய காரண வகையால் கூறப்படுவதல்லது, இலக்கணவகையான் கூறப்படாமையின்,  
**நூல்களால் கூறப்படுவன ஏனை மூன்றுமே** ஆம்.  

அவற்றுள் **அறமாவது**  மனு முதலிய  நூல்களில்  
விதித்தன செய்தலும்,விலக்கியன ஒழிதலும் ஆம்.  

அஃது **ஒழுக்கம்,  வழக்கு,  தண்டம்** என மூவகைப்படும்.

அவற்றுள் **ஒழுக்கமாவது** அந்தணர் முதலிய வருணத்தார்,  
தத்தமக்கு விதிக்கப்பட்ட பிரமசரியம் முதலிய நிலைகளில் நின்று,  
அவ்வவற்றிற்கு ஓதிய அறங்களின் வழுவாது ஒழுகுதல்.  

**வழக்காவது** ஒரு பொருளைத் தனித்தனியே **எனது எனது** என்று இருப்பார்,  
அதுகாரணமாகத் தம்முள் மாறுபட்டு, அப்பொருள் மேல் செல்வது.  
அது **கடன் கோடல்** முதல் பதினெட்டுப் பதத்தது ஆம்.  

**தண்டமாவது** அவ் **ஒழுக்க நெறியினும் வழக்கு நெறியினும்** வழீஇயினாரை,அந்நெறி நிறுத்துதற் பொருட்டு ஒப்ப நாடி அதற்குத் தக ஒறுத்தல்.  

இவற்றுள் **வழக்கும் தண்டமும்** உலகநெறி நிறுத்துதற் பயத்தவாவது அல்லது **ஒழுக்கம்**போல மக்கள் உயிர்க்கு உறுதி பயத்தல் சிறப்பில ஆகலானும்,  
அவைதாம் நூலானேஅன்றி  உணர்வு மிகுதியானும், தேய இயற்கையானும் அறியப்படுதலானும்,அவற்றை ஒழித்து,ஈண்டு  
**தெய்வப் புலமைத் திருவள்ளுவரால் சிறப்புடைய ஒழுக்கமே அறம்** என எடுத்துக் கொள்ளப்பட்டது.  

அதுதான் நால்வகை நிலைத்தாய், வருணந்தோறும் வேறுபாடு உடைமையின்,சிறுபான்மை ஆகிய அச்சிறப்பியல்புகள் ஒழித்து, எல்லார்க்கும் ஒத்தலின் பெரும்பான்மை ஆகிய பொது இயல்பு பற்றி,    
**இல்லறம் , துறவறம்** என இருவகை நிலையால் கூறப்பட்டது.  

அவற்றுள், **இல்லறமாவது** இல்வாழ்க்கை நிலைக்குச் சொல்லுகின்ற நெறிக்கண் நின்று,  
அதற்குத் துணையாகிய கற்புடை மனைவியோடும் செய்யப்படுவது ஆகலின்,  
அதனை முதற்கண் கூறுவான் தொடங்கி, எடுத்துக்கொண்ட இலக்கியம் இனிது முடிதற்பொருட்டுக்  
**கடவுள்வாழ்த்து**க் கூறுகின்றார்.


## இலக்கிய குறிப்பு


## இலக்கண பிரிவுகள்


## இலக்கண விளக்கம்


## கடினமான சொற்கள்


## ஜெயராஜ் ஐயா கூடுதல் விளக்கம்


## சார்ந்த கதைகள்


## உயர் வள்ளுவ வகுப்பு காணொளி


## ஆங்கில விளக்கம்

