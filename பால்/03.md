## எண்


## பால்

காமத்துப்பால் - களவியல்
## பாயிரம் 

இனி,  
அப்பொருளைத் துணைக்காரணமாக உடைத்தாய் **இம்மையே பயப்பதாய இன்பம்** கூறுவான் எடுத்துக்கொண்டார்.  

ஈண்டு  

**இன்பம்** என்றது ஒரு காலத்து ஒரு பொருளான் ஐம்புலனும் நுகர்தற்சிறப்புடைத்தாய **காமஇன்பத்தினை**.  
இச்சிறப்புப்பற்றி வடநூலுட் போசராசனும் சுவைபல என்று கூறுவார் கூறுக.  

யாம் கூறுவது இன்பச்சுவை ஒன்றனையுமே என இதனையே மிகுத்துக் கூறினான்.  

இது  
* **புணர்ச்சி**  
* **பிரிவு** என இருவகைப்படும்.  

ஏனை **இருத்தல், இரங்கல், ஊடல்** என்பனவோ எனின்,  
இவர்  
பொருட்பாகுபாட்டினை **அறம் பொருள் இன்பம்** என வடநூல் வழக்கு பற்றி ஓதுதலான்,  
அவ்வாறே அவற்றைப் பிரிவின்கண் அடக்கினார் என்க.  

இனி அவைதம்மையே தமிழ்நூல்களோடும் பொருந்தப்  
* **புணர்ச்சியைக் களவென்றும்**  
* **பிரிவைக் காமமென்றும்** பெரும்பான்மைபற்றி வகுத்து,  
அவற்றைச் சுவைமிகுதிபயப்ப உலகநடையோடு ஒப்பும் ஒவ்வாமை உடையவாக்கி கூறுகின்றார்.  

அக் கைகோளிரண்டினுள்ளும் **களவாவது** பிணி மூப்பு இறப்புகள் இன்றி எஞ்ஞான்றும் ஒருதன்மையராய்  
**உருவுந் திருவும் பருவமும் குலனும் குணனும் அன்பும்** முதலியவற்றால் தம்முளொப்புமையுடையராய **தலைமகனும் தலைமகளும்** பிறர் கொடுப்பவும் அடுப்பவுமின்றி பால்வகையால் தாமே எதிர்ப்பட்டு புணர்ந்துவருவது.  

அதனை ஏழதிகாரத்தாற் கூறுவான் தொடங்கி, முதற்கண் **தகையணங்குறுத்தல்** கூறுகின்றார்.  



## இலக்கிய குறிப்பு


## இலக்கண பிரிவுகள்


## இலக்கண விளக்கம்


## கடினமான சொற்கள்


## ஜெயராஜ் ஐயா கூடுதல் விளக்கம்


## சார்ந்த கதைகள்


## உயர் வள்ளுவ வகுப்பு காணொளி


## ஆங்கில விளக்கம்

