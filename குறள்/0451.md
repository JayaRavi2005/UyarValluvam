உ

## குறள் எண் 

சிற்றினஞ் சேராமை – குறள் - 0451  

## குறள் 

**சிற்றினம் அஞ்சும் பெருமை சிறுமைதான்  
சுற்றமாச் சூழ்ந்து விடும்.**

## கொண்டு கூட்டும் முறை

**பெருமை சிற்றினம் அஞ்சும், சிறுமை தான் சுற்றமாச் சூழ்ந்து விடும்**

## குறள் சாரம் 

**சிறியஇனம் பெரியோர்க்கு ஆகாது**  
சிறிய இனம் எனப்படும் நல்லதன் நலனும் தீயதன் தீமையும் இல்என்போரும், விடரும், தூர்த்தரும், நடரும் உள்ளிட்ட குழுவை பார்த்தால் அஞ்சுவது  பெரியோர் இயல்பு.  

## பரிமேலழகர் உரை

**பெருமை சிற்றினம் அஞ்சும்** - பெரியோர்இயல்பு சிறியஇனத்தைச் அஞ்சாநிற்கும்,  

**சிறுமை தான் சுற்றமாச் சூழ்ந்து விடும்** - ஏனைச்சிறியோர் இயல்பு அது சேர்ந்தபொழுதே அதனைத் தனக்குச் சுற்றமாகஎண்ணித் துணியும்.

## பரிமேலழகர் உரைகுறிப்பு   

தத்தம்அறிவு திரியுமாறும் அதனால் தமக்குவரும் துன்பமும் நோக்கலின் அறிவுடையார்அஞ்சுவர் என்றும், அறிவொற்றுமையாற்  பிறிதுநோக்காமையின் அறிவிலாதார் தமக்குச் சுற்றமாகத் துணிவர் என்றும் கூறினார்.  
பொருளின் தொழில்கள் பண்பின்மேல் நின்றன.   
இதனான் சிறியஇனம் பெரியோர்க்கு ஆகாது என்பது கூறப்பட்டது.  

## பொருட்குறிப்பு 

தத்தம்அறிவு திரியுமாறும் அதனால் தமக்குவரும் துன்பமும் நோக்கலின் அறிவுடையார்அஞ்சுவர் என்றும்,  
அறிவொற்றுமையாற்  பிறிதுநோக்காமையின் அறிவிலாதார் தமக்குச் சுற்றமாகத் துணிவர் என்றும் கூறினார். 

இதனான் சிறியஇனம் பெரியோர்க்கு ஆகாது என்பது கூறப்பட்டது.    

## இலக்கணக்குறிப்பு  

பொருளின் தொழில்கள் பண்பின்மேல் நின்றன.   

## உயர் வள்ளுவ வகுப்பு காணொளி


## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்

**அஞ்சாநிற்கும்** - அஞ்சி நிற்கும்.    

## பொருட்குறிப்பு விளக்கம்

**சிறிய இனமாவது** -  
> *நல்லதன் நலனும் தீயதன் தீமையும் இல் என்போரும் (புறநானூறு 29)  
> *விடரும்,  
> *தூர்த்தரும்,  
> *நடரும்  
உள்ளிட்ட குழு.    

>**29 புறநானூறு**

>அழல்புரிந்த வடர்தாமரை  
>ஐதடர்ந்த நூற்பெய்து  
>புனைவினைப் பொலிந்த பொலநறுந் தெரியல்    
>பாறுமயி ரிருந்தலை பொலியச் சூடிப்  
>5	பாண்முற் றுகநின் னாண்மகி ழிருக்கை   
>பாண்முற்றொழிந்த பின்றை மகளிர்  
>தோண்முற் றுகநின் சாந்துபுல ரகலம், ஆங்க  
>முனிவின் முற்றத் தினிதுமுர சியம்பக்  
>கொடியோர்த்தெறுதலுஞ் செவ்வியோர்க்களித்தலும்  
>10	ஒடியா முறையின் மடிவிலை யாகி  
>**நல்லத னலனுந் தீயதன் றீமையும்  
>இல்லை யென்போர்**க் கினனா கிலியர்  
>நெல்விளை கழனிப் படுபுள் ளோப்புநர்  
>ஒழிமடல் விறகிற் கழிமீன் சுட்டு  
>15	வெங்கட் டொலைச்சியு மமையார் தெங்கின்  
>இளநீ ருதிர்க்கும் வளமிகு நன்னாடு  
>பெற்றன ருவக்குநின் படைகொண் மாக்கள்  
>பற்றா மாக்களிற் பரிவுமுந் துறுத்துக்  
>கூவை துற்ற நாற்காற் பந்தர்ச்  
>20	சிறுமனை வாழ்க்கையி னொரீஇ வருநர்க்  
>குதவி யாற்று நண்பிற் பண்புடை  
>ஊழிற் றாகநின் செய்கை விழவிற்  
>கோடியர் நீர்மை போல முறைமுறை  
>ஆடுநர் கழியுமிவ் வுலகத்துக் கூடிய  
>25	நகைப்புற னாகநின் சுற்றம்  
>இசைப்புற னாகநீ யோம்பிய பொருளே.  


>எரியால் ஆக்கப்பட்ட தகடாகச் செய்த தாமரைப்பூவுடனே ஐதாகத் தட்டிக் கம்பியாகச்செய்த நூலின்கண்ணேயிட்டு அலங்கரித்த தொழிலாற் பொலிந்த பொன்னானியன்ற நல்லமாலையைப் பாறிய மயிரையுடைய கரியதலை பொலிவுபெறச் சூடிப் பாண்சுற்றம் சூழ்வதாக, நினது நாட்காலத்து மகிழ்ந்திருக்கும் ஓலக்கம்.  
>பாண்சுற்றம் சூழலொழிந்த பின்னர் நினது உரிமைமகளிருடைய தோள் சூழ்வதாக, நின் சாந்து புலர்ந்த மார்பம், எப்போதும் வெறுப்பில்லாத அலங்காரத் தையுடைய கோயின் முற்றத்தின்கண்ணே இனிதாக முரசு ஒலிப்பத் தீயோரைத் தண்டஞ் செய்தலும் நடுவுநிலைமையுடையோர்க்கு அருள் பண்ணுதலுமாகிய இடையறாத முறைமையாற் சோம்புதலையுடையையல்லையாகி 
**நல்வினையினது நன்மையும் தீவினையினது தீமையும் இல்லையென்று சொல்லுவோர்க்கு** இனமாகாதொழிவாயாக.  
>நெல்விளைந்த வயலிடத்துளதாகிய புள்ளை ஓட்டுவார் வீழ்ந்த பனங்கருக்காகின்ற விறகாற் கழிக்கண் மீனைச் சுட்டு அதனுடனே வெய்ய மதுவை உண்டு தொலைத்தும் அமையாராய்த் தெங்கினது இளநீரை உதிர்க்கும் செல்வமிக்க நல்ல நாட்டைப் பெற்று மகிழும் நின்னுடைய படைக்கலம் பிடித்த மாந்தர் நின்னுடைய பகைவரைப்போல இரக்கத்தை முன்னிட்டுக்கொண்டு கூவையிலையால் வேயப்பட்ட நான்குகாலையுடைய பந்தராகிய சிறிய இல்லின்கண் வாழும் வாழ்க்கையினின்று நீங்கி நின்பால் வருவார்க்கு உதவிசெய்யும் நட்போடு கூடிய குணத்தையுடைய முறைமை யுடைத்தாக, நினது தொழில்.  
>விழவின்கண் ஆடும் கூத்தரது வேறுபட்ட கோலம்போல அடைவடைவே தோன்றி இயங்கி இறந்துபோகின்ற இவ்வுலகத்தின்கண் பொருந்திய மகிழ்ச்சியிடத்ததாக, நின்னுடைய கிளை.  
>புகழிடத்ததாக, நீ பாதுகாத்த பொருள்-  

>http://www.tamilvu.org/node/154572?linkid=117140

## இலக்கணக்குறிப்பு விளக்கம்


## ஆங்கில கருத்தாக்கம் 


