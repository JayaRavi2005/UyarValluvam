உ

## குறள் எண்  

நாடு – குறள் – ௦௭௩௬ - 0736

## குறள்   

**கேடறியாக் கெட்ட விடத்தும் வளங்குன்றா  
நாடென்ப நாட்டின் தலை**

## கொண்டு கூட்டும் முறை  

**கேடு அறியா கெட்ட இடத்தும் வளம் குன்றா நாடு நாட்டின் தலை என்ப**

## குறள் சாரம்   

எல்லா நாட்டிற்கும் தலையாய நாட்டின் இலக்கணம்   

## பரிமேலழகர் உரை

**கேடு அறியா** - பகைவரால் கெடுதலறியாததாய்  

**கெட்ட இடத்தும் வளம் குன்றா நாடு** - அரிதின் கெட்டதாயினும் அப்பொழுதும் தன் வளங்குன்றாத நாட்டினை  

**நாட்டின் தலை என்ப** - எல்லா நாட்டினும் தலை என்று சொல்லுவர் நூலோர். 

## பரிமேலழகர் உரைகுறிப்பு   

'அறியாத', 'குன்றாத' என்னும் பெயரெச்சங்களின் இறுதி நிலைகள் விகாரத்தால் தொக்கன.  
'கேடு அறியாமை' - அரசனாற்றலானும், கடவுட்பூசை, அறங்கள் என்றிவற்றது செயலானும் வரும்.  
வளம் - ஆகரங்களிற் படுவனவும், வயலினும் தண்டலையினும் விளைவனவுமாம்.  
குன்றாமை - அவை செய்ய வேண்டாமல் இயல்பாகவே உளவாயும் முன் ஈட்டப்பட்டும் குறைவறுதல்.  
இவை ஆறு பாட்டானும், நாட்டது இலக்கணம் கூறப்பட்டது.

## பொருட்குறிப்பு   

**கேடு அறியாமை** - அரசனாற்றலானும், கடவுட்பூசை, அறங்கள் என்றிவற்றது செயலானும் வரும்.    

**வளம்** - ஆகரங்களிற் படுவனவும், வயலினும் தண்டலையினும் விளைவனவுமாம்.   

**குன்றாமை** - அவை செய்ய வேண்டாமல் இயல்பாகவே உளவாயும் முன் ஈட்டப்பட்டும் குறைவறுதல்.    

இவை ஆறு பாட்டானும் ( குறள் 0731 - 0736 ), நாட்டது இலக்கணம் கூறப்பட்டது.

## இலக்கணக்குறிப்பு    

**அறியாத ,குன்றாத** என்னும் பெயரெச்சங்களின் இறுதி நிலைகள் விகாரத்தால் தொக்கன. 


## உயர் வள்ளுவ வகுப்பு காணொளி


## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்


## பொருட்குறிப்பு விளக்கம்


## இலக்கணக்குறிப்பு விளக்கம்


## ஆங்கில கருத்தாக்கம் 


