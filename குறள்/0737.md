உ

## குறள் எண் 

நாடு  – குறள் – ௦௭௩௭ - 0737  

## குறள் 

**இருபுனலும் வாய்ந்த மலையும் வருபுனலும்  
வல்லரணு நாட்டிற் குறுப்பு**

## கொண்டு கூட்டும் முறை

**இருபுனலும் வாய்ந்தமலையும் வருபுனலும் வல்லரணும் நாட்டிற்கு உறுப்பு**

## பரிமேலழகர் உரை

**இருபுனலும்** - கீழ்நீர், மேல்நீர் எனப்பட்ட தன்கண் நீரும்  

**வாய்ந்தமலையும்** - வாய்ப்புடையதாய மலையும்  

**வருபுனலும்** - அதனினின்றும் வருவதாய நீரும்  

**வல்லரணும்** - அழியாத நகரியும்  

**நாட்டிற்கு உறுப்பு** - நாட்டிற்கு அவயமாம்

## பரிமேலழகர் உரைகுறிப்பு   

ஈண்டுப் 'புனல்' என்றது துரவு கேணிகளும் ஏரிகளும்ஆறுகளுமாகிய ஆதாரங்களை.  
அவயமாதற்குரியன அவையேயாகலின். அவற்றான் வானம் வறப்பினும் வளனுடைமை பெறப்பட்டது.  
இடையதன்றி ஒருபுடையதாகலும், தன்வளந்தருதலும், மாரிக்கண் உண்ட நீர் கோடைக்கண் உமிழ்தலும் உடைமை பற்றி 'வாய்ந்த மலை' என்றார்.  
அரண் -ஆகுபெயர்.  
இதனான் அதன் அவயவம் கூறப்பட்டது.

## பொருட்குறிப்பு 

ஈண்டுப் **புனல்** என்றது -  
* துரவு கேணிகளும்  
*  ஏரிகளும்  
*  ஆறுகளுமாகிய ஆதாரங்களை.   
அவயமாதற்குரியன அவையேயாகலின்.  
அவற்றான் வானம் வறப்பினும் வளனுடைமை பெறப்பட்டது.  

இடையதன்றி ஒருபுடையதாகலும், தன்வளந்தருதலும், மாரிக்கண் உண்ட நீர் கோடைக்கண் உமிழ்தலும் உடைமை பற்றி **வாய்ந்த மலை** என்றார்.  

இதனான் அதன் அவயவம் கூறப்பட்டது.

## இலக்கணக்குறிப்பு  

**அரண்** -ஆகுபெயர்.    

## உயர் வள்ளுவ வகுப்பு காணொளி


## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்

**கீழ்நீர்**  - கிணறு, குளங்கள்   
**மேல்நீர்** - ஏரி, ஆறுகள்  
**கேணி** - அகழி, கிணறு, குளம், துரவு, கூபம்    
**அவயவம்** - உடல், உறுப்பு, ஒருருவகம், அங்கம், பாகம்    
**ஒருபுடை** - ஒருபக்கம், ஏகதேசம்  
**மாரி** - மழை   

## பொருட்குறிப்பு விளக்கம்  

## இலக்கணக்குறிப்பு விளக்கம்


## ஆங்கில கருத்தாக்கம் 


