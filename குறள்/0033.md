உ

## குறள் எண் 

அறன் வலியுறுத்தல் - குறள் -  0033

## குறள் 

ஒல்லும் வகையான் அறவினை ஓவாதே  
செல்லும்வா யெல்லாம் செயல்.

## கொண்டு கூட்டும் முறை

ஒல்லும் வகையான்  
அறவினை ஓவாதே  
செல்லும்வா யெல்லாம் செயல்.

## குறள் சாரம் 

மனம்(உள்ளம்), வாக்கு(உரை), காயம்(உடல்) ஆகிய எல்லா வழிகளிலும்   
இடைவிடாது அறம் செய்யக் கூறப்பட்டது.

## பரிமேலழகர் உரை

ஒல்லும் வகையான் - தத்தமக்கு இயலுந் திறத்தான்.  
அறவினை ஓவாதே செல்லும் வாய் எல்லாம் செயல் -  
அறமாகிய நல்வினையை ஒழியாதே.  
அஃது எய்தும் இடத்தானெல்லாம் செய்க.

## பரிமேலழகர் உரைகுறிப்பு 

இயலுந்திறம் ஆவது -  
இல்லறம் பொருள் அளவிற்கு ஏற்பவும்,     
துறவறம் யாக்கை நிலைக்கு ஏற்பவும்  
செய்தல்,  
ஓவாமை - இடைவிடாமை,  
எய்தும் இடம் ஆவன  
மனம்  
வாக்கு   
காயம்  
என்பன.  
அவற்றால்  
செய்யும் அறங்கள் ஆவன முறையே   
நற்சிந்தையும்   
நற்சொல்லும்   
நற்செயலும் 
என இவை.  
இதனான் அறஞ்செய்யும் ஆறு கூறப்பட்டது.

## பொருட்குறிப்பு 

இல்லறம், துறவறம் மேற்கொண்ட இருபாலார்க்கும்
பொதுவாக  
தத்தம் நிலையிலிருந்து, இயன்ற அளவுக்கு,
மனம்(உள்ளம்),  
வாக்கு(உரை), 
காயம்(உடல்)  
ஆகிய எல்லா வழிகளிலும்  
இடைவிடாது அறம் செய்யக் கூறப்பட்டது.

## இலக்கணக்குறிப்பு  


## உயர் வள்ளுவ வகுப்பு காணொளி


## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்

ஓவாமை - இடைவிடாமை  
ஆறு - வழி

## பொருட்குறிப்பு விளக்கம்


## இலக்கணக்குறிப்பு விளக்கம்


## ஆங்கில கருத்தாக்கம் 


