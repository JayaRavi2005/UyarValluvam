உ

## குறள் எண் 

மெய்யுணர்தல் - குறள் - ௦௩௫௪ - 0354  

## குறள் 

**ஐயுணர்வு எய்தியக் கண்ணும் பயமின்றே  
மெய்யுணர்வு இல்லா தவர்க்கு.** 

## கொண்டு கூட்டும் முறை

**ஐயுணர்வு எய்தியக்கண்ணும் பயம் இன்றே, மெய்யுணர்வு இல்லாதவர்க்கு**

## குறள் சாரம் 

மெய்யுணர்வுஉடையார்க்கே வீடு  

## பரிமேலழகர் உரை

**ஐயுணர்வு எய்தியக்கண்ணும் பயம் இன்றே** - சொல்லப்படுகின்ற புலன்கள் வேறுபாட்டான் ஐந்தாகியஉணர்வு அவற்றை விட்டுத் தம் வயத்ததாய வழியும், அதனால் பயனில்லையேயாம்,  

**மெய்யுணர்வு இல்லாதவர்க்கு** - மெய்யினையுணர்தல் இல்லாதவ
ர்க்கு.

## பரிமேலழகர் உரைகுறிப்பு   

ஐந்தாகிய உணர்வு  மனம். அஃது எய்துதலாவது, மடங்கி ஒருதலைப்பட்டுத் தாரணைக்கண் நிற்றல். அங்ஙனம் நின்றவழியும் வீடு பயவாமையின், பயமின்றே என்றார். சிறப்பு உம்மை எய்துதற்குஅருமை விளக்கி நின்றது. இவை இரண்டு பாட்டானும் மெய்யுணர்வுஉடையார்க்கே வீடுஉளது என மெய்உணர்வின் சிறப்புக் கூறப்பட்டது.    

## பொருட்குறிப்பு 

**ஐந்தாகிய உணர்வு** - மனம்.  
அஃது எய்துதலாவது, மடங்கி ஒருதலைப்பட்டுத் தாரணைக்கண் நிற்றல்.  
அங்ஙனம் நின்றவழியும் வீடு பயவாமையின், **பயமின்றே** என்றார்.  
 
இவை இரண்டு பாட்டானும் (குறள் 0353 - 0354),  
மெய்யுணர்வுஉடையார்க்கே வீடுஉளது என மெய்உணர்வின் சிறப்புக் கூறப்பட்டது.    

## இலக்கணக்குறிப்பு  

சிறப்பு உம்மை (எய்தியக்கண்ணும் ) எய்துதற்குஅருமை விளக்கி நின்றது.   

## உயர் வள்ளுவ வகுப்பு காணொளி


## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்


## பொருட்குறிப்பு விளக்கம்


## இலக்கணக்குறிப்பு விளக்கம்


## ஆங்கில கருத்தாக்கம் 


