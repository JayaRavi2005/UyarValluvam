உ

## குறள் எண் 

வாழ்க்கைத் துணைநலம் – குறள் - ௦௦௫௫ - 0055  

## குறள் 

**தெய்வந் தொழாஅள் கொழுநன் தொழுதெழுவாள்  
பெய்யெனப் பெய்யும் மழை.** 

## கொண்டு கூட்டும் முறை

**தெய்வம் தொழாஅள் கொழுநன் தொழுது எழுவாள் பெய் என, மழை பெய்யும்**  

## குறள் சாரம் 

பிற தெய்வத்தைத் தொழாது, கணவனைத் தொழுது, துயிலெழுபவளது கட்டளையை தெய்வம் ஏற்கும்.

## பரிமேலழகர் உரை

**தெய்வம் தொழாஅள் கொழுநன் தொழுது எழுவாள் பெய் என** -  
பிற தெய்வம் தொழாது  
தன் தெய்வம் ஆகிய கொழுநனைத் தொழாநின்று துயிலெழுவாள்  
பெய் என்று சொல்ல  

**மழை பெய்யும்** - மழை பெய்யும்.

## பரிமேலழகர் உரைகுறிப்பு   

தெய்வம் தொழுதற்கு மனம் தெளிவது துயிலெழும் காலத்தாகலின், தொழுது எழுவாள் என்றார்.  
தொழாநின்று என்பது, தொழுது எனத் திரிந்து நின்றது.  
தெய்வம்ந்தான் ஏவல் செய்யும் என்பதாகும்.  
இதனால் கற்புடையவளது ஆற்றல் கூறப்பட்டது.  

## பொருட்குறிப்பு 

தெய்வம் தொழுதற்கு மனம் தெளிவது துயிலெழும் காலத்தாகலின்,  
**தொழுது எழுவாள்** என்றார்.  
  
தெய்வந்தான் ஏவல் செய்யும் என்பதாகும்.  

இதனால் கற்புடையவளது ஆற்றல் கூறப்பட்டது.  

## இலக்கணக்குறிப்பு  

**தொழாநின்று** என்பது, தொழுது எனத் திரிந்து நின்றது.   

## உயர் வள்ளுவ வகுப்பு காணொளி


## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்


## பொருட்குறிப்பு விளக்கம்


## இலக்கணக்குறிப்பு விளக்கம்

நிகழ்காலம் காட்டும் இடைநிலைகளாகக் கிறு-கின்று-ஆநின்று என்னும் மூன்றும் குறிப்பிடப்பட்டுள்ளன.

“ஆநின்று கின்று கிறு மூவிடத்தின்
ஐம்பால் நிகழ்பொழுது அறைவினை இடைநிலை” (143)

என்பது நன்னூல்பா.  
இவற்றில், 'ஆநின்று' என்பது இன்று வழக்கத்தில் இல்லை. 
இங்கே, தொழா நின்று என்பது தொழுது என திரிந்து நின்றது.

## ஆங்கில கருத்தாக்கம் 


