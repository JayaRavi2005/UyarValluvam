## குறள் எண்
0005

## குறள் 
இருள்சே ரிருவினையுஞ் சேரா விறைவன்  
பொருள்சேர் புகழ்புரிந்தார் மாட்டு


## குறள் - பிரித்து வாசிக்கும் முறை
இருள்சேர் இருவினையும் சேரா இறைவன்  
பொருள்சேர் புகழ்புரிந்தார் மாட்டு


## தொடர் அமைப்பு
இருள் சேர் இருவினையும் சேரா, இறைவன் பொருள் சேர் புகழ் புரிந்தார் மாட்டு

## உரை
**இருள் சேர் இருவினையும் சேரா** - மயக்கத்தைப் பற்றி வரும் நல்வினை, தீவினையென்னும் இரண்டுவினையும் உளவாகா  
**இறைவன் பொருள் சேர் புகழ் புரிந்தார் மாட்டு** - இறைவனது மெய்ம்மை சேர்ந்த புகழை விரும்பினாரிடத்து

## உரைக்குறிப்பு
இன்ன தன்மையத்தென ஒருவராலுங் கூறப்படாமாயின், அவிச்சையை **இருளென்றும்**,  
நல்வினையும் பிறத்தற் கேதுவாகலான் **இருவினையும் சேராவென்றுங்** கூறினார்.  
இறைமைக்குணங்களிலராயினாரை உடையரெனக் கருதி, அறிவிலார் கூறுகின்ற புகழ்கள் பொருள்சேராவாகலின், அவை  முற்றவுமுடைய இறைவன் புகழே **பொருள்சேர் புகழெனப்பட்டது**.  
**புரிதல்** - எப்பொழுதுஞ் சொல்லுதல்


## உரை - பிரித்து வாசிக்கும் முறை
**இருள் சேர் இருவினையும் சேரா** - மயக்கத்தைப் பற்றிவரும் நல்வினை, தீவினை என்னும் இரண்டுவினையும் உளவாகா.  
**இறைவன் பொருள் சேர் புகழ் புரிந்தார் மாட்டு** - இறைவனது மெய்ம்மை சேர்ந்த புகழை விரும்பினார் இடத்து.


## உரைக்குறிப்பு - பிரித்து வாசிக்கும் முறை
இன்ன தன்மையத்து என ஒருவராலும் கூறப்படாமாயின், அவிச்சையை **இருள்** என்றும்,  நல்வினையும் பிறத்தற்கு ஏதுவாகலான் **இருவினையுஞ் சேரா** என்றும் கூறினார்.  
இறைமைக்குணங்கள் இலராயினாரை உடையர் எனக்கருதி, அறிவிலார் கூறுகின்ற புகழ்கள் பொருள் சேராவாகலின்,  
அவை முற்றவும் உடைய இறைவன் புகழே **பொருள்சேர் புகழ்** எனப்பட்டது.  
**புரிதல்** - எப்பொழுதும் சொல்லுதல்.


## இலக்கண பிரிவுகள் 


## இலக்கணத் தொகுப்பு 


## இலக்கண விளக்கம்


## கூடுதல் விளக்கம்
ஈண்டு நல்வினை என்றது அழிதன்மாலையவாவ, துறக்க இன்பம் முதலிய காமியங்களைப் பயப்பனவாகிய வேள்வி முதலியவற்றை. 
இவை வீட்டுக்கு நேரே வாயிலாகிய தத்துவஞானத்தைப் பயவாமைமாத்திரையே அன்றித் தீவினைபோல அது நிகழவொட்டாது, தடைசெய்து நிற்றலும் உடையனவாம் ஆதலால் இந்நல்வினை தீவினை இரண்டும் ஒருவனுக்கு ஞானத்தைத் தடுத்துப் பந்தம் உறுத்துதற்கண் பொன்விலங்கும் இரும்புவிலங்கும் போலத் தம்முள் ஒப்பனவாமென்க.
சரியை கிரியை யோகங்கள் ஞானம் வாயிலாக வீடு பயத்தலின், ஈண்டு நல்வினை என்றது அவற்றையன்றென்க.


## குறள் சார்ந்த கதைகள் 


## கடினமான சொற்கள்


## குறள் சாரம் 


## உயர் வள்ளுவ வகுப்பு காணொளி


## உயர் வள்ளுவ வகுப்பு ஒலி அமைவு 


## கூடுதல் குறிப்புகள்


## ஆங்கில விளக்கம்

