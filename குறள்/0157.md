உ

## குறள் எண் 

பொறையுடைமை - குறள் - 0157  

## குறள் 

**திறனல்ல தற்பிறர் செய்யினும் நோநொந்து  
அறனல்ல செய்யாமை நன்று.** 

## கொண்டு கூட்டும் முறை

**திறன் அல்ல தற் பிறர் செய்யினும், நோநொந்து அறன் அல்ல செய்யாமை நன்று**

## குறள் சாரம் 


## பரிமேலழகர் உரை

**திறன் அல்ல தற் பிறர் செய்யினும்** -  
செய்யத்தகாத கொடியவற்றைத்  
தன்கண் பிறர் செய்தாராயினும்  

**நோநொந்து அறன் அல்ல செய்யாமை நன்று** -  
அவர்க்கு அதனால் வரும்துன்பத்திற்கு நொந்து,  
தான் அறனல்லாத செயல்களைச் செய்யாதிருத்தல் ஒருவனுக்கு நன்று.  
    

## பரிமேலழகர் உரைகுறிப்பு   

உம்மை சிறப்பு உம்மை.  
துன்பத்திற்கு நோதலாவது "உம்மை - எரிவாய் நிரயத்து வீழ்வர்கொல்" ( நாலடியார். 58) என்று பரிதல்.  

## பொருட்க்குறிப்பு 

**துன்பத்திற்கு நோதலாவது** - _**உம்மை - எரிவாய் நிரயத்து வீழ்வர்கொல் ( நாலடியார். 58)**_ என்று பரிதல்.  

## இலக்கணக்குறிப்பு  

உம்மை சிறப்பு உம்மை.    

## உயர் வள்ளுவ வகுப்பு காணொளி


## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்


## பொருட்க்குறிப்பு விளக்கம்

>**நாலடியார். 58**  

>**தம்மை இகழ்ந்தமை தாம்பொறுப்ப தன்றிமற்று  
>எம்மை இகழ்ந்த வினைப்பயத்தால் - உம்மை  
>எரிவாய் நிரயத்து வீழ்வர்கொல் என்று  
>பரிவதூஉம் சான்றோர் கடன். 	58  

>**தம்மை இகழ்ந்தமை தாம் பொறுப்பது அன்றி** - காரணமின்றித் தம்மைப் பிறர் இகழ்ந்தமையைத் தாம் பொறுத்துக்கொள்வதல்லாமல்,  
>**எம்மை இகழ்ந்த வினைப் பயத்தால்** - எம் போல்வாரை இங்ஙனம் இகழ்ந்த தீவினையின் பயனால்,  
>**உம்மை** - மறுமையில்,  
>**எரிவாய் நிரயத்து வீழ்வர்கொல் என்று** - ஒரு கால் அழலிடமான நரகத்தில் அவர் வீழ்வரோ என்று,  
>**பரிவதும் சான்றோர் கடன்** - இரங்குவதும் தவம் நிறைந்தவரது கடமையாகும்.


தவமுயற்சியில் நிற்பவர், தம்மை இகழ்பவர் பால் பொறுமையும் இரக்கமுங் கொள்ளவேண்டும்.


மற்று ; வினைமாற்றுப் பொருளது.  
எம்மை தன்மைப் பன்மை; தனித்துத் தம்மை நினையாராகலின் பிறரையும் உட்கொண்டே ‘எம்மை' யெனக் கூறுவரெனக் கொள்க.  
நல்லோர்பாற் பிழை செய்தமையின் அவரிரக்கத்தால் ஒருகால் உய்தலும் கூடுமாதலின், ‘வீழ்வர்கொல் ' என்பதிற் ‘கொல்' என்பதை ஐயப்பொருட்டாகவே கொள்ளுதலில் இழுக்கில்லை. சான்றோர் பரிவையும் அது மிகுதிப்படுத்தும், சான்றோர் அவர்பாற் பரிவு கொள்ளா விட்டால், அவருள்ளம் ஒருகால் அப்பிழை செய்தோர்க்குக் கேடு நினைந்து தன்னையே மாசுபடுத்திக் கொள்ளவும் கூடுமாதலாலும், தவத்தோர் நல்லது நினைத்தால், அவர் ஆற்றலுடையோராதலின், பிழை செய்தவர் திருத்தவுங் கூடுமாதலாலும் அங்ஙனம் பரிவதனைக் ‘கடன்' என்றார்.  

>http://www.tamilvu.org/slet/l2800/l2800uri.jsp?song_no=58&book_id=32&head_id=30&sub_id=942

## இலக்கணக்குறிப்பு விளக்கம்

உம்மை - **செய்யினும் - சிறப்பு உம்மை.  

## ஆங்கில கருத்தாக்கம் 


