உ

## குறள் எண் 

வாய்மை - குறள் - 293  

## குறள் 

**தன்நெஞ்சு அறிவது பொய்யற்க பொய்த்தபின்  
தன்நெஞ்சே தன்னைச் சுடும்.**

## கொண்டு கூட்டும் முறை

**தன் நெஞ்சு அறிவது பொய்யற்க,பொய்த்தபின் தன் நெஞ்சே தன்னைச் சுடும்**  

## குறள் சாரம் 


## பரிமேலழகர் உரை

**தன் நெஞ்சு அறிவது பொய்யற்க** - ஒருவன் தன்நெஞ்சு அறிவதுஒன்றனைப் பிறர்அறிந்திலர் என்று பொய்யாதொழிக,  

**பொய்த்தபின் தன் நெஞ்சே தன்னைச் சுடும்** -   
பொய்த்தானாயின்,   
அதனைஅறிந்த தன்நெஞ்சே அப்பாவத்திற்குக் கரியாய் நின்று,   
தன்னை அதன் பயனாய துன்பத்தை எய்துவிக்கும். 

## பரிமேலழகர் உரைகுறிப்பு   

நெஞ்சு கரியாதல்"கண்டவர் இல்லென உலகத்துள் உணராதார் - தங்காது தகைவின்றித் தாம் செய்யும் வினைகளுள் - நெஞ்சு அறிந்த கொடியவை மறைப்பவும் மறையாவாம் - நெஞ்சத்திற் குறுகிய கரி இல்லை ஆகலின்" 
(கலித்தொகை .நெய்தல்.8) என்பதனானும் அறிக.  
பொய் மறையாமையின், அது கூறலாகாது என்பது இதனான் கூறப்பட்டது.   

## பொருட்க்குறிப்பு 

**நெஞ்சு கரியாதல்**  
_**"கண்டவர் இல்லென உலகத்துள் உணராதார் - தங்காது தகைவின்றித் தாம் செய்யும் வினைகளுள் - நெஞ்சு அறிந்த கொடியவை மறைப்பவும் மறையாவாம் - நெஞ்சத்திற் குறுகிய கரி இல்லை ஆகலின்" (கலித்தொகை .நெய்தல்.8)**_ என்பதனானும் அறிக.    

பொய் மறையாமையின், அது கூறலாகாது என்பது இதனான் கூறப்பட்டது.    

## இலக்கணக்குறிப்பு  


## உயர் வள்ளுவ வகுப்பு காணொளி


## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்


## பொருட்க்குறிப்பு விளக்கம்

>**கலித்தொகை .நெய்தல். 8	125	தோழி கூற்று**  
  
 >**கண்டவர் இல்' என, உலகத்துள் உணராதார்,  
 >தங்காது தகைவு இன்றித் தாம் செய்யும் வினைகளுள்,  
 >நெஞ்சு அறிந்த கொடியவை மறைப்பினும், 'அறிபவர்  
 >நெஞ்சத்துக் குறுகிய கரி இல்லை ஆகலின்,**'  
 >5	வண் பரி நவின்ற வய மான் செல்வ!  
 >நன்கு அதை அறியினும், நயன் இல்லா நாட்டத்தால்,  
 >'அன்பு இலை' என வந்து கழறுவல்; ஐய! கேள்:  
 >மகிழ் செய் தேமொழித் தொய்யில் சூழ் இள முலை  
 >முகிழ் செய முள்கிய தொடர்பு, அவள் உண்கண்  
 >10	அவிழ் பனி உறைப்பவும், நல்காது விடுவாய்!  
 >இமிழ் திரைக் கொண்க! கொடியைகாண் நீ  
 >இலங்கு ஏர் எல் வளை ஏர் தழை தைஇ,  
 >நலம் செல நல்கிய தொடர்பு, அவள் சாஅய்ப்  
 >புலந்து அழ, புல்லாது விடுவாய்!  
 >15	இலங்கு நீர்ச் சேர்ப்ப! கொடியைகாண் நீ  
 >இன் மணிச் சிலம்பின் சில் மொழி ஐம்பால்  
 >பின்னொடு கெழீஇய தட அரவு அல்குல்  
 >நுண் வரி வாட, வாராது விடுவாய்!  
 >தண்ணந் துறைவ! தகாஅய்காண் நீ  
 >20	என ஆங்கு அனையள் என்று, அளிமதி, பெரும!  
 >நின் இன்று இறை வரை நில்லா வளையள் இவட்கு,  
 >இனிப் பிறை ஏர் சுடர் நுதற் பசலை  
 >மறையச் செல்லும், நீ மணந்தனை விடினே  
 
 
>அறியாதவர்கள் தம் மனம் இது செய்யலாகாதென்று மீளாதே வேறு விலக்குவாரும் இன்றி உலகத்திற் கண்டவர்களும் இல்லையென்று கருதித் தாஞ் செய்யுந் தீவினைகளுள் தாம் நெஞ்சறியவே செய்த கொடிய தீவினைகளைப் பின்பு பிறர் அறியாமல் மறைத்தார்களாயினும் தாஞ் செய்தமையை அறிந்திருக்கின்றவர்கள் தம்முடைய நெஞ்சத்திற்காட்டில் அணுகிய சான்று வேறில்லையாகையினாலே வளவிய பரியிலேபயின்ற வலியினையுடைத் தாகியகுதிரையையுடைய செல்வனே!   
>நின்னை யான் கழறவேண்டுவதில்லை.   
>அக்கழறவேண்டாமையை நன்றாக அறிந்தேனாயினும் நின்னோடு யான் கொண்ட நலம்பாடில்லாத ஆராய்ச்சியாலே நீ அன்புடையை யல்லையென்று சொல்லிவந்து நின்னைக்கழறுவேன்;   
>ஐயனே! நீ அதனைக்கேள்.  

>http://www.tamilvu.org/slet/l1260/l1260so1.jsp?x=118&y=150&word=%E0%AE%A8%E0%AF%86%E0%AE%AF%E0%AF%8D%E0%AE%A4%E0%AE%B1%E0%AF%8D%20%E0%AE%95%E0%AE%B2%E0%AE%BF

	

## இலக்கணக்குறிப்பு விளக்கம்


## ஆங்கில கருத்தாக்கம் 


