உ

## குறள் எண் 

நீத்தார் பெருமை - குறள் - 0021

## குறள் 

**ஒழுக்கத்து நீத்தார் பெருமை விழுப்பத்து  
வேண்டும் பனுவல் துணிவு.**

## கொண்டு கூட்டும் முறை

**ஒழுக்கத்து நீத்தார் பெருமை விழுப்பத்து வேண்டும் பனுவல் துணிவு.**

## குறள் சாரம் 

தமக்கு உரிய ஒழுக்கத்தை கடைப்பிடித்து வாழ்ந்து,  
எல்லாவற்றையும் முற்றும் துறந்தவர்களை,  
எல்லா அற நூல்களையும் எழுதிய ஆசிரியர்கள்,  
ஒருவருக்கு கிடைக்கும் மிகப்பெரிய பெருமை என்று போற்றுகின்றார்கள்.  

## பரிமேலழகர் உரை

**ஒழுக்கத்து நீத்தார் பெருமை** - தமக்குரிய ஒழுக்கத்தின் கண்ணே நின்று துறந்தாரது பெருமையை.  

**விழுப்பத்து வேண்டும் பனுவல் துணிவு** - விழுமிய பொருள்கள் பலவற்றுள்ளும், இதுவே விழுமியது என விரும்பும் நூல்களது துணிவு.

## பரிமேலழகர் உரைகுறிப்பு   

தமக்கு உரிய ஒழுக்கத்தின் கண்ணே நின்று துறத்தலாவது,  
தத்தம் வருணத்திற்கும் நிலைக்கும் உரிய ஒழுக்கங்களை வழுவாது ஒழுக அறம் வளரும்,  
அறம் வளரப் பாவம் தேயும், பாவம் தேய அறியாமை நீங்கும், அறியாமை நீங்க, நித்த அநித்தங்களது வேறுபாட்டு உணர்வும் அழிதன் மாலையவாய இம்மை மறுமை இன்பங்களின் உவர்ப்பும் பிறவித் துன்பங்களும் தோன்றும், அவை தோன்ற வீட்டின் கண் ஆசை உண்டாம், அஃது உண்டாகப் பிறவிக்குக் காரணம் ஆகிய பயன்இல் முயற்சிகள் எல்லாம் நீங்கி வீட்டிற்குக் காரணமாகிய யோகமுயற்சி உண்டாம், அஃது உண்டாக, மெய்யுணர்வு பிறந்து புறப்பற்று ஆகிய எனது என்பதும், அகப்பற்று ஆகிய யான் என்பதும் விடும்.  

ஆகலான் இவ்விரண்டு பற்றையும் இம் முறையே உவர்த்து விடுதல் எனக் கொள்க.  

பனுவல் எனப் பொதுபடக் கூறிய அதனான், ஒன்றையொன்று ஒவ்வாத சமய நூல்கள் எல்லாவற்றிற்கும், இஃது ஒத்த துணிவு என்பது பெற்றாம்.  

செய்தாரது துணிவு பனுவல்மேல் ஏற்றப்பட்டது.  

## பொருட்க்குறிப்பு 

**தமக்கு உரிய ஒழுக்கத்தின் கண்ணே நின்று துறத்தலாவது**  -  

தத்தம் வருணத்திற்கும் நிலைக்கும் உரிய ஒழுக்கங்களை வழுவாது ஒழுக  
* அறம் வளரும்,  
* அறம் வளரப் பாவம் தேயும்,  
* பாவம் தேய, அறியாமை நீங்கும்,  
* அறியாமை நீங்க,  
  * நித்த அநித்தங்களது வேறுபாட்டு உணர்வும்  
  * அழிதன் மாலையவாய இம்மை மறுமை இன்பங்களின் உவர்ப்பும், பிறவித் துன்பங்களும் தோன்றும்,  
* அவை தோன்ற, வீட்டின் கண் ஆசை உண்டாம்,  
* அஃது உண்டாகப்  
  * பிறவிக்குக் காரணம் ஆகிய பயன்இல் முயற்சிகள் எல்லாம் நீங்கி,  
  * வீட்டிற்குக் காரணமாகிய யோகமுயற்சி உண்டாம்,  
* அஃது உண்டாக,  
  * மெய்யுணர்வு பிறந்து புறப்பற்று ஆகிய எனது என்பதும்,  
  * அகப்பற்று ஆகிய யான் என்பதும் விடும்.    
  * ஆகலான், இவ்விரண்டு பற்றையும் இம் முறையே உவர்த்து விடுதல் எனக் கொள்க.  

பனுவல் எனப் பொதுபடக் கூறிய அதனான்,  
ஒன்றையொன்று ஒவ்வாத சமய நூல்கள் எல்லாவற்றிற்கும் இஃது ஒத்த துணிவு என்பது பெற்றாம்.  


## இலக்கணக்குறிப்பு  

செய்தாரது துணிவு பனுவல்மேல் ஏற்றப்பட்டது.  

## உயர் வள்ளுவ வகுப்பு காணொளி


## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்

**பனுவல்** - நூல், புத்தகம்   

## பொருட்க்குறிப்பு விளக்கம்


## இலக்கணக்குறிப்பு விளக்கம்

**செய்தாரது துணிவு பனுவல்மேல் ஏற்றப்பட்டது** - நூல்களை செய்தவர்கள் துணிவை நூல்களின் மேல் ஏற்றி சொன்னார்.  

## ஆங்கில கருத்தாக்கம் 


