## கடவுள் வாழ்த்து - குறள் 2

கற்றதனா லாய பயனென்கொல் வாலறிவ 
னற்றா டொழாஅ ரெனின்

## தொடர் அமைப்பு

கற்றதனால் ஆய பயன் என்? வாலறிவன் நற்றாள் தொழாரெனின்

## பரிமேலழகர் உரை

**கற்றதனால் ஆய பயன் என்?**  - 
எல்லா நூல்களையுங் கற்றவர்க்கு அக்கல்வியறிவானாய பயன் யாது?
**வாலறிவன் நற்றாள் தொழாரெனின்**
மெய்யுணர்வினையுடையானது நல்ல தாள்களைத் தொழாராயின்.

## உரைக்குறிப்பு

{ இலக்கணம் - எவனென்னும் வினாப்பெயர் என்னென்றாய், ஈண்டு இன்மை
குறித்துநின்றது. கொல்லென்பது அசைநிலை. }
பிறவிப்பிணிக்கு மருந்தாகலின் நற்றாளென்றார்.
ஆகமவறிவிற்குப் பயன் அவன் தாளைத் தொழுது பிறவியறுத்தலென்பது 
இதனாற் கூறப்பட்டது.

## பிரித்து வாசிக்கும் உரை

கற்றதனால் ஆய பயன் என்  - 
எல்லா நூல்களையும் கற்றவர்க்கு அக்கல்வி அறிவான் ஆய பயன் யாது?
வால் அறிவன் நல்தாள் தொழாஅர் எனின் - 
மெய்யுணர்வினை உடையானது நல்ல தாள்களைத் தொழாராயின்?

## பிரித்து வாசிக்கும் உரைக்குறிப்பு

{ இலக்கணம்  - எவன் என்னும் வினாப்பெயர் என் என்றாய், ஈண்டு இன்மை
குறித்து நின்றது. கொல் என்பது அசைநிலை. }
பிறவிப் பிணிக்கு மருந்து ஆகலின் நற்றாள் என்றார்.  
ஆகம அறிவிற்குப் பயன் அவன் தாளைத் தொழுது பிறவியறுத்தல் என்பது
இதனான் கூறப்பட்டது.


## Grammer Info

## Additional Info


## இலங்கை ஜெயராஜ் ஐயா விளக்கம் ( குறள் 140 - உரை )

கல்வியின் பயன் அறிவு
அறிவின் பயன் ஒழுக்கம்
ஒழுக்கத்தின் பயன் அன்பு 
அன்பின் பயன் அருள்
அருளின் பயன் துறவு
துறவின் பயன் வீடு ( கடவுள் )

## இலங்கை ஜெயராஜ் ஐயா - வகுப்பு

| Start | End |
| ------ | ------ |
| 120 | 480 |


