உ

## குறள் எண் 

தீவினையச்சம் - குறள் - 0210  

## குறள் 

**அருங்கேடன் என்பது அறிக மருங்கோடித்  
தீவினை செய்யான் எனின்.** 

## கொண்டு கூட்டும் முறை

**மருங்கு ஓடித் தீவினை செய்யான் எனின், அருங்கேடன் என்பது அறிக**

## குறள் சாரம் 


## பரிமேலழகர் உரை

**மருங்கு ஓடித் தீவினை செய்யான் எனின்** -  
ஒருவன் செந்நெறிக் கண் செல்லாது  
கொடுநெறிக்கண் சென்று  
பிறர்மாட்டுத் தீவினைகளைச் செய்யானாயின்,  

**அருங்கேடன் என்பது அறிக** - அவன் அரிதாகிய கேட்டையுடையவன் என்பது அறிக.

## பரிமேலழகர் உரைகுறிப்பு   

அருமை இன்மை.  
அருங்கேடன் என்பதனை, 'சென்று சேக்கல்லாப் புள்ள உள்ளில் என்றூழ் வியன்குளம்' (அகநானுறு . 42) என்பது போலக் கொள்க.  
ஓடி என்னும் வினையெச்சம் செய்யான் என்னும் எதிர்மறை வினையின் செய்தலோடு முடிந்தது.  
இதனால் தீவினை செய்யாதவன் கேடிலன் என்பது கூறப்பட்டது.  

## பொருட்க்குறிப்பு 

**அருமை** இன்மை.  

**அருங்கேடன்** என்பதனை, _**'சென்று சேக்கல்லாப் புள்ள உள்ளில் என்றூழ் வியன்குளம்' (அகநானுறு . 42)**_ என்பது போலக் கொள்க.  

இதனால் தீவினை செய்யாதவன் கேடிலன் என்பது கூறப்பட்டது.   

## இலக்கணக்குறிப்பு  

**ஓடி** என்னும் வினையெச்சம் **செய்யான்** என்னும் எதிர்மறை வினையின் செய்தலோடு முடிந்தது.  

## உயர் வள்ளுவ வகுப்பு காணொளி


## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்


## பொருட்க்குறிப்பு விளக்கம்

ஆறுமுகநாவலர் உரை  
அருங்கேடன் என்பதனைக் கேடரியனென விகுதிபிரித்து கூட்டுவர் பிரயோகவிவேகநூலார்.


>**அகநானுறு . 42 குறிஞ்சி

>மலி பெயல் கலித்த மாரிப் பித்திகத்துக்  
>கொயல் அரு நிலைஇய பெயல் ஏர் மண முகைச்  
>செவ் வெரிந் உறழும் கொழுங் கடை மழைக் கண்,  
>தளிர் ஏர் மேனி, மாஅயோயே! 5  
>நாடு வறம் கூர, நாஞ்சில் துஞ்ச,  
>கோடை நீடிய பைது அறு காலை,  
>குன்று கண்டன்ன கோட்ட, யாவையும்  
>**சென்று சேக்கல்லாப் புள்ள, உள் இல்  
>என்றூழ் வியன்குளம்** நிறைய வீசி, 10  
>பெரும் பெயல் பொழிந்த ஏம வைகறை,  
>பல்லோர் உவந்த உவகை எல்லாம்  
>என்னுள் பெய்தந்தற்றே சேண் இடை  
>ஓங்கித் தோன்றும் உயர் வரை  
>வான் தோய் வெற்பன் வந்தமாறே  

>தலைமகன் வரைவு மலிந்தமை தோழி தலைமகட்குச் சொல்லியது.- கபிலர்

>மலி பெயல் கலித்த - மிக்க பெயலாலே தழைத்த,  
>மாரிப் பித்திகத்து - மாரிக்காலத்துப் பூப்பதாய பித்திகத் தின்,  
>கொயல் அரும் நிலைய - மிகுதியால் கொய்தல் இயலாநிலைமையையுடைய,  
>பெயல் ஏர் மண முகை - மழைக்கு எழுச்சி பெற்ற மணம் தங்கிய அரும்பின்,  
>செவ் வெரிந் உறழும் - சிவந்த பின்புறத்தை ஒக்கம்,  
>கொழுங்கடை மழைக்கண் - வளவிய கடையினையுடைய குளிர்ந்த கண்ணினையும்,   
>தளிர் ஏர் மேனி - தளிரை யொத்த அழகிய மேனியையும் உடைய,  
>மாஅயோயே - மாமை நிறத்தை யுடையவளே!, 
12-14. 
சேண் இடை ஒங்கித் தோன்றம் - நெடுந்தூரத்தே உயர்ந்து தோன்றும், 
உயர்வரை - உயர்ந்த பக்கமலைகளையுடைய, 
வான்தோய் வெற்பன் - வானளாவிய பெருமலையை யுடைய தலைவன்,
வந்த மாறே-வரைவு மலிந்து வந்தமையானே (அது கண்ட என் மகிழ்ச்சி); 
5-6. 
நாடுவறங்கூர நாஞ்சில் துஞ்ச - மழை பெய்யாமையால் நாட்டில்
வறுமை மிகக் கலப்பை தொழிலற்று ஒழிய,
கோடை நீடிய பைது அறுறு காலை - கோடை நீண்ட பசுமையற்ற
காலத்தே;
7-9. 
குன்று கண்டன்ன கோட்ட - குன்றங்களைக் கண்டாற் போலும் பெரிய
கரைகளை யுடையனவும், 
சென்று சேக்கல்லாப் புள்ள - நீரின்மையின் பறவைகள் வந்து
தங்குதலில்லாதனவும், 
உள்இல் என்றூழ் வியன் குளம் யாவையும் - உள்ளே நீர் இல்லாதனவும்
வெப்பம் மிக்கனவுமாகிய பெரிய குளங்களெல்லாம்;
9-12. 
நிறைய வீசிப் பெரும் பெயல் பொழிந்த - நிறையும்படி உதவிப் பெரிய
மழை பொழிந்து விட்ட, 
ஏம வைகறை - இன்பம் மிக்க விடியற்காலத்தே, 
பல்லோர் உவந்த உவகை யெல்லாம் - அதனைத் கண்டபல்லோரும்
மகிந்த மகிழ்ச்சியை யெல்லாம் 
என்னுப் பெய்தத் தற்றே - ஒரு சேர என்னுள்ளே பெய்து வைத்தாற்
போலும். 

>http://www.tamilsurangam.in/literatures/ettuthogai/agananooru/agananooru_42.html

## இலக்கணக்குறிப்பு விளக்கம்


## ஆங்கில கருத்தாக்கம் 


